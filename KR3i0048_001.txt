# -*- mode: mandoku-view; -*-
#+TITLE: 異魚圖贊
#+DATE: 2015-08-24 23:18:58.694886
#+PROPERTY: ID KR3i0048
#+PROPERTY: BASEEDITION WYG    
#+PROPERTY: JUAN 卷一
<pb:KR3i0048_WYG_001-1a>¶
欽定四庫全書¶
異魚圖贊卷一¶
　　　　　　　　　　　　　明　楊慎　撰¶
　　總贊¶
魚之為字燕尾相似水蟲之中實繁厥類鱗鬛風濤抑¶
龍之次百種千名研桑莫記圖贊所取亦秪以異¶
　　鯤¶
鯤本魚子細如蠶茸莊周寓言鯤化為鵬譬彼詩頌雕¶
<pb:KR3i0048_WYG_001-1b>¶
育桃蟲千古言詮誰發其矇(莊子云北溟有魚其名為/鯤鯤之大不知其幾萬里)¶
(此寓言也按内則卯醬卯音鯤國語亦云魚禁鯤鮞皆/以鯤為魚子至小之物也莊子乃以至小為至大便是)¶
(滑稽之開端後人不得其意晉江逌詩曰巨鼇戴蓬萊/大鯤運天池倐忽雲雨興俯仰三洲移孫放詩巨細同)¶
(一馬物化無常歸修鯤解長鱗鵬起扇雲飛撫翼摶積/風仰凌垂天翬皆不得其言詮也雖郭象之玄奥沉思)¶
(亦誤况司馬彪軰乎後世禪宗衲子却得其意故有龜/毛兎角石女懐胎一口吸盡西江水新羅日午打三更)¶
(之偈亦可信以為實事耶余嘗謂天地乃一大戯塲堯/舜為古今大淨千載而下不得其解矮人觀塲也  元)¶
(儒南充范無𨼆有/是説而余推衍之)¶
　　魴鯉¶
<pb:KR3i0048_WYG_001-2a>¶
伊洛魴鯉天下最美伊洛鯉魴貴于牛羊洛口黄魚天¶
下不如(河洛記/引諺)¶
　　赤鯉¶
務光憤世自投盧川盧川水伯赤鯉送旃易名琴髙化¶
形而仙至今揚光清冷之淵(事見符子畫圖有水仙/騎赤鯉者即其人也)¶
　　嘉魚¶
南有嘉魚出於丙穴黄河味魚嘉味相頡最宜為䱓鬲¶
以蕉葉不爾脂腴將滳火㓕(事見水經蜀都賦任豫益/州記樊綽雲南記博物志)¶
<pb:KR3i0048_WYG_001-2b>¶
(丙穴穴向丙也/味魚出黄河口)¶
　　蒲魚¶
蜀有蒲魚其形如粥出於郫縣蒲村之麓(魏武帝四時/食制杜詩魚)¶
(知丙穴由來美酒憶郫筒不用沽注引沔南丙穴沔/南去郫千里不㦄逺取葢即此魚也其魚亦出於穴)¶
　　八魚異性色¶
鰋偃鯉俯鱧圓魴方䱾青鯶赤鰻白鱨黄(陸農/師)¶
　　鱮鮒¶
清檢出佳鱮濁檢出好鮒美珍於常味取以二月初(水/經)¶
<pb:KR3i0048_WYG_001-3a>¶
(注清檢濁檢/俱在陽平關)¶
　　鮒¶
洞庭之鮒出于江渂𢎞腴青顱朱尾碧鱗(劉邵七華節/文  &KR2165;即岷)¶
(字又/作文)¶
　　鱮¶
緡調餌芳可獲鱮魚網魚得鱮不如噉茹或名曰鱅其¶
性慵如(説苑子賤語/又古諺云云)¶
　　鱒¶
<pb:KR3i0048_WYG_001-3b>¶
鞏洛之鱒割以為&KR0008;分芒㭊縷細亂蠻足(張平子七/問節文)¶
　　鯽魚¶
滇池鯽魚冬月可薦中含腴白號水母線北客乍餐以¶
為麵纜(樊綽觔甫夷志䝉舍地有鯽魚大者/重五  西洱河及滇池冬月多鯽魚)¶
　　鮆魚¶
浮玉之山北望具區苕水出焉中多鮆魚胡蝶所化&KR0008;¶
□長須(嶺表録異嘗有人浮南海泊於孤岸忽有一物/如蒲㠶飛過海將近舟舟人競以物撃之如帆)¶
(者盡碎墜舟上視之乃蛺蝶也去其趐足稱之得肉八/十觔噉之味美如魚此葢蝶將入水化魚者也胡蝶化)¶
<pb:KR3i0048_WYG_001-4a>¶
(魚此又/一證)¶
　　鱸魚¶
鱸魚肉白如雪不腥東南佳味四腮獨稱金虀玉膾擅¶
美寜馨¶
　　鱏鰉¶
鱏鰉逆流不過鑽江(在叙/州)灘崩秭歸(癸卯/年事)又隔巫陽魚¶
官空設玉板不嘗(黄魚一/名玉板)¶
　　洄魚¶
<pb:KR3i0048_WYG_001-4b>¶
河豚藥人時魚多骨兼此二美而無兩毒粉紅雪白洄¶
美堪録西施乳㴙水羊胛熟(洄魚一名/水底羊)¶
　　時魚¶
時魚似魴厥味肥媺品髙江東價百鱣鮪界江而西謂¶
之瘟魚棄而不餌¶
　　鮧魚¶
鮧魚偃額兩目上陳頭大尾小身滑無鱗或名曰鮎粘¶
滑是因(爾雅/翼)¶
<pb:KR3i0048_WYG_001-5a>¶
　　鱟魚¶
鱟形如帆與便面同厥足二六雌常負雄漁人取之必¶
得其䨇子如麻子南醬是供(子美/可噉)¶
　　䱟鯺¶
魚有䱟鯺一頭數尾有脚如蠶食之肥美¶
　　郎君子鮝¶
郎君子鮝雄雌相雜置之醋盂逡廵便合下卵如粟頃¶
刻其州善治産難誕生如逹(本草名郎君子元/文類作郎君子鮝)¶
<pb:KR3i0048_WYG_001-5b>¶
　　鯷(音題/)¶
魚有名鰾(匹妙/切)亦號為鯷化而為人曽謁仲尼鬛㦸鱗¶
甲由也仆之陳蔡之厄天際聖饑(衝波/傳)¶
　　䲛魚¶
潜有䲛魚飛有䲛鳥同是一物互為形表鳥藏魚出變¶
化莫曉¶
　　鱷魚¶
鱷似蜥蜴一卵百子或如白虺或成蒼兕喙餘三尺長¶
<pb:KR3i0048_WYG_001-6a>¶
尾利齒岸掉渇虎人肉為胏造化至仁朝乃育此¶
　　又¶
南海有魚其名為鱷其身已朽其齒三作(李淳風物/類相感志)¶
　　䱐魳¶
魚有䱐魳或名江豚欲風則涌恒随浪翻¶
　　又¶
䱐魳之魚出淮及五湖黄肥不可食大如百觔楮數枚¶
相随沉浮自如(魏武帝四/時食制)¶
<pb:KR3i0048_WYG_001-6b>¶
　　魚舅¶
嘉州魚舅載新厥名鱗鱗迎媵夫豈其甥其文實鯦江¶
圖可徴(説文鯦一/名當互)¶
　　弓魚¶
西洱弓魚三寸其　誰書以公音是字謬又哂多子亦¶
孔之羞(弓魚見魚譜/今誤作公)　(滇中俗諺既誤作公魚而怪其/有子遂綴為謔語云大理公魚)¶
(皆有子雲南/和尚豈無兒)¶
　　&KR3736;兒¶
<pb:KR3i0048_WYG_001-7a>¶
&KR3736;兒極𦕈僅若針鈎盈咫萬尾一筯千頭漁師取之不¶
以網收來如陣雲壓幾沉舟名曰跳䱓厥義可求¶
　¶
　¶
　¶
　¶
　¶
　¶
<pb:KR3i0048_WYG_001-7b>¶
　¶
　¶
　¶
　¶
　¶
　¶
　¶
　異魚圖贊卷一¶
